---
author: ' '
documentclass: article
header-includes:
- \usepackage{styles/mystyle}
- \newcommand{\gruppo}{A cura di MEduLab}
- "\\newcommand{\\authorlist}{\\begin{minipage}{0.3\\textwidth}\n        \\centering\n\
  \        \\textbf{Pietro Barale}\\\\\\textit{operatore}\\\\\\textit{diplomato in\
  \ Musica Applicata alle immagini, Conservatorio di Santa Cecilia, Roma}\n      \\\
  end{minipage}\\hfill\\begin{minipage}{0.3\\textwidth}\n        \\centering\n   \
  \     \\textbf{Giulio Romano De Mattia}\\\\\\textit{operatore}\\\\\\textit{ diplomato\
  \ in Musica Elettronica, Conservatorio di Santa Cecilia, Roma}\n      \\end{minipage}\\\
  hfill\\begin{minipage}{0.3\\textwidth}\n        \\centering\n        \\textbf{Marco\
  \ Di Gasbarro}\\\\\\textit{coordinatore}\\\\\\textit{dottorando in Composizione\
  \ e Performance Musicale, Conservatorio di Ferrara}\n      \\end{minipage}}"
subtitle: Proposta di laboratorio extracurriculare per la Scuola dell'Infanzia Salvatore
  Quasimodo - 2025/2026
title: Piccoli esploratori sonori
---

Vi proponiamo un corso extracurricolare pomeridiano di musica d’insieme, aperto alle bambine e ai bambini che frequentano la Scuola dell'Infanzia Salvatore Quasimodo.
Il laboratorio nasce da un progetto maturato nel corso di quattro anni di ricerca didattica e viene condotto da musicisti esperti nei repertori contemporaneo, elettroacustico e popolare.
L’iniziativa intende offrire ai bambini un’esperienza musicale che unisca il gioco alla scoperta creativa del suono, favorendo al tempo stesso l’ascolto reciproco, la collaborazione e l’espressione personale in un'esperienza profondamente **significativa**.

Progettiamo esperienze musicali che stimolano la curiosità e la creatività dei bambini, ispirandoci alla musica contemporanea e alle ricerche sonore sviluppate in collaborazione con istituzioni musicali di rilievo.

L’obiettivo del corso è imparare ad ascoltare sé stessi e gli altri mentre si canta, si suona e ci si muove all’interno di un gruppo, in cui la **partecipazione attiva** è un fine in sé e la sperimentazione rappresenta la principale motivazione.

\vspace{.7cm}

>*il ritmo si può solo liberare, sprigionare. Ritmo non è un'entità astratta, ritmo è la vita stessa. Ritmo agisce e provoca, è la forza che unisce linguaggio, musica e movimento.* (Carl Orff)


<!-- **Maestri:** 

- **Pietro Barale** - diplomato in Musica Applicata alle immagini, Conservatorio di Santa Cecilia, Roma

- **Giulio Romano De Mattia** -  diplomato in Musica Elettronica, Conservatorio di Santa Cecilia, Roma

- **Marco Di Gasbarro** - dottorando in Composizione e Performance Musicale, Conservatorio di Ferrara


-->


## RISULTATI, FINALITÀ E OBIETTIVI

La nostra esperienza basata sui corsi svolti fino ad ora è stata di 8-12 partecipanti. **Il riscontro per noi più prezioso è arrivato dalle famiglie**, che ci hanno riportato come i bambini hanno interiorizzato l'esperienza vissuta riproponendo spontaneamente a casa le attività svolte: ad esempio esplorare le sonorità dell'ambiente circostante, vocalizzare i suoni delle percussioni e trasformare oggetti quotidiani in strumenti musicali.
Ogni anno intendiamo consolidare l'approccio intrapreso, personalizzando il metodo progettato per **adattarlo alle specificità di ogni bambino**, concentrandoci sulle diverse modalità di apprendimento e supportando chi incontra particolari sfide nello svolgimento delle attività musicali.     



**Obiettivi specifici:**    

- Sviluppare la capacità di ascolto attivo e l'invenzione sonora
  
- Potenziare la coordinazione motoria attraverso l'esperienza musicale
  
- Favorire l'esplorazione tattile ed uditiva utilizzando diversi materiali
  
- Promuovere la collaborazione e la condivisione di spazi e tempi
  
- Stimolare la creatività nella costruzione di oggetti sonori
  


## METODO, RISORSE E MATERIALI

La **dimensione del gioco** costituisce il canale privilegiato per entrare in contatto con i bambini. Il nostro approccio si basa sull'**osservazione delle reazioni** e sul **feedback continuo** che ci permette di adattare ogni lezione alle risposte del gruppo.

Le attività vengono progettate attorno a *scoperte sonore*. In questo stadio, il nostro ruolo è ispirato al metodo Montessori e consiste nel fornire al bambino oggetti sonori, dei lavori preparati con i quali i bambini si interfacciano individualmente.
Parallelamente progettiamo le pratiche collettive tenendo conto delle esigenze emerse per facilitare l'inclusività di tutti i partecipanti.

Le attività si articolano su tre dimensioni:

- *Esplorazione sonora e corporea*: utilizzo di oggetti quotidiani, scoperta delle sonorità del corpo (body percussion) e uso di strumenti semplici e sicuri.

- *Linguaggio e movimento*: coordinazione gesto-suono, imitazione di suoni ambientali e giochi legati a storie musicali.
  
- *Ascolto attivo e dimensione collettiva*: improvvisazione in piccoli gruppi, giochi di direzione d'orchestra e attività focalizzate sul silenzio e l'ascolto dell'ambiente.


**Non sono previsti supporti tecnologici o allestimenti per la diffusione di musica preregistrata**, privilegiando le dimensioni educative della manualità e della partecipazione.

La filosofia del progetto prevede l'utilizzo creativo di materiali semplici e accessibili, trasformando l'ambiente e gli oggetti in opportunità di scoperta musicale. 

Materiali forniti durante il corso:

- Strumenti musicali e oggetti comuni per l'esplorazione sonora
  
- Fogli e matite colorate  

**Richieste alle famiglie:** 

- *Calzini antiscivolo*
  
- *Una merenda semplice e pratica (con una bustina richiudibile)*
  
- *Una piccola borraccia o una bottiglietta o un bicchiere per l'acqua*
  




---

La programmazione dettagliata, i costi e le modalità organizzative verranno concordati direttamente con la scuola in base alle vostre specifiche esigenze e disponibilità.



