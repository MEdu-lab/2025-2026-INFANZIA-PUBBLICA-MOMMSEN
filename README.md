---
author: ' '
documentclass: article
header-includes:
- \usepackage{styles/mystyle}
- \newcommand{\gruppo}{MEduLab}
- "\\newcommand{\\authorlist}{\\begin{minipage}{0.3\\textwidth}\n        \\centering\n\
  \        \\textbf{Pietro Barale}\\\\\\textit{operatore}\\\\\\textit{diplomato in\
  \ Musica Applicata alle immagini, Conservatorio di Santa Cecilia, Roma}\n      \\\
  end{minipage}\\hfill\\begin{minipage}{0.3\\textwidth}\n        \\centering\n   \
  \     \\textbf{Giulio Romano De Mattia}\\\\\\textit{operatore}\\\\\\textit{ diplomato\
  \ in Musica Elettronica, Conservatorio di Santa Cecilia, Roma}\n      \\end{minipage}\\\
  hfill\\begin{minipage}{0.3\\textwidth}\n        \\centering\n        \\textbf{Marco\
  \ Di Gasbarro}\\\\\\textit{coordinatore}\\\\\\textit{dottorando in Composizione\
  \ e Performance Musicale, Conservatorio di Ferrara}\n      \\end{minipage}}"
subtitle: Scuola dell'Infanzia *Salvatore Quasimodo* - 2025/2026
title: Piccoli esploratori sonori
---

Vi proponiamo il laboratorio di musica d'insieme per l'infanzia, un corso extracurriculare pomeridiano aperto alle bambine e ai bambini che frequentano la scuola Scuola dell'Infanzia *Salvatore Quasimodo*. Il laboratorio nasce da un progetto sviluppato e perfezionato in quattro anni di docenza e ricerca didattica sperimentale. È condotto da musicisti formati nella pratica della musica contemporanea, elettroacustica e popolare, e ha l’obiettivo di offrire ai bambini un’esperienza leggera ma significativa. Nella progettazione di esperienze di musica d’insieme, cerchiamo di accendere l’interesse dei bambini, puntando a integrare alcune istanze della musica di ricerca, su cui lavoriamo in collaborazione con importanti Conservatori italiani. L’obiettivo del corso è imparare ad ascoltare sé stessi e gli altri mentre si canta, si suona e ci si muove all’interno di un gruppo, in cui la partecipazione attiva è un fine in sé e la sperimentazione rappresenta la principale motivazione.

\vspace{.7cm}

>*il ritmo si può solo liberare, sprigionare. Ritmo non è un'entità astratta, ritmo è la vita stessa. Ritmo agisce e provoca, è la forza che unisce linguaggio, musica e movimento.* (Carl Orff)


<!-- **Maestri:** 

- **Pietro Barale** - diplomato in Musica Applicata alle immagini, Conservatorio di Santa Cecilia, Roma

- **Giulio Romano De Mattia** -  diplomato in Musica Elettronica, Conservatorio di Santa Cecilia, Roma

- **Marco Di Gasbarro** - dottorando in Composizione e Performance Musicale, Conservatorio di Ferrara


-->


## RISULTATI, FINALITÀ E OBIETTIVI

La nostra esperienza basata sui corsi svolti fino ad ora è stata di 8-12 partecipanti. Il riscontro per noi più prezioso è arrivato dalle famiglie, che ci hanno riportato come i bambini hanno interiorizzato l'esperienza vissuta riproponendo spontaneamente a casa le attività svolte: ad esempio esplorare le sonorità dell' ambiente circostante, vocalizzare i suoni delle percussioni e trasformare oggetti quotidiani in strumenti musicali.
Ogni anno intendiamo consolidare l'approccio intrapreso, personalizzando il metodo progettato per adattarlo alle specificità di ogni bambino, concentrandoci sulle diverse modalità di apprendimento e supportando chi incontra particolari sfide nello svolgimento delle attività musicali.     

\vspace{2cm}

**Obiettivi specifici:**    
- Sviluppare la capacità di ascolto attivo e l'invenzione sonora  
- Potenziare la coordinazione motoria attraverso l'esperienza musicale  
- Favorire l'esplorazione tattile ed uditiva utilizzando diversi materiali  
- Promuovere la collaborazione e la condivisione di spazi e tempi    
- Stimolare la creatività nella costruzione di oggetti sonori  


## METODO, RISORSE E MATERIALI

La **dimensione del gioco** costituisce il canale privilegiato per entrare in contatto con i bambini. Il nostro approccio si basa sull'**osservazione delle reazioni** e sul **feedback continuo** che ci permette di adattare ogni lezione alle risposte del gruppo.

Le attività vengono progettate attorno a *scoperte sonore*. In questo stadio, il nostro ruolo è ispirato al metodo Montessori e consiste nel fornire al bambino oggetti sonori, dei lavori preparati con i quali i bambini si interfacciano individualmente.
Parallelamente progettiamo le pratiche collettive tenendo conto delle esigenze emerse per facilitare l'inclusività di tutti i partecipanti.

Le attività si articolano su tre dimensioni:
- la dimensione dell’esplorazione sonora libera: uso di oggetti quotidiani per creare suoni (pentole, contenitori, materiali naturali), scoperta delle sonorità del corpo (battito di mani, piedi, voce in diverse modalità) e utilizzo di strumenti semplici e sicuri (maracas, tamburelli, legnetti, campane).
- la dimensione del linguaggio e il movimento: coordinazione gesto-suono (battere il ritmo mentre si articolano semplici sillabe), imitazione di suoni ambientali e giochi legati a storie musicali inventate.
- la dimensione dell'ascolto attivo e alla dimensione collettiva: Costruzione di piccoli gruppi di improvvisazione musicale, giochi di simulazione di direzione d'orchestra a turno, discriminazione di altezze, timbri, dinamiche e giochi che valorizzano il silenzio e l'ascolto dell'ambiente circostante.



**Materiali forniti durante il corso:**  
- Strumenti musicali e oggetti comuni per l'esplorazione sonora  
- Fogli e matite colorate  

Non sono previsti supporti tecnologici o allestimenti per la diffusione di musica preregistrata, privilegiando le dimensioni educative della manualità e della partecipazione.

La filosofia del progetto prevede l'utilizzo creativo di materiali semplici e accessibili, trasformando l'ambiente e gli oggetti in opportunità di scoperta musicale. 

**Richieste alle famiglie:**  
- Calzini antiscivolo  
- Una merenda semplice e pratica (con una bustina richiudibile)  
- Una piccola borraccia o una bottiglietta o un bicchiere per l'acqua  





---

La programmazione dettagliata, i costi e le modalità organizzative verranno concordati direttamente con la scuola in base alle vostre specifiche esigenze e disponibilità.



